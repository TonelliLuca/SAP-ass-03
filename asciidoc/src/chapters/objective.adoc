== Obiettivi e Descrizione

Il presente assignment ha l’obiettivo di estendere e trasformare il sistema di bike sharing sviluppato negli assignment precedenti, applicando i principi dell’architettura a microservizi basata su event-driven design. L’elaborato si concentra sull’evoluzione di un progetto già modellato secondo Domain Driven Design (DDD), adottando un’architettura distribuita in grado di favorire scalabilità, resilienza e indipendenza dei singoli componenti.

A partire dall’analisi di dominio e dal modello già sviluppato nell’Assignment 2 – di cui si rimanda al report ufficiale disponibile all’indirizzo https://github.com/TonelliLuca/SAP-ass-02/blob/main/doc/asciidoc/doc/assets/docs/report.pdf – il lavoro si focalizza sulle attività di refactoring architetturale e sulle scelte progettuali che abilitano la comunicazione asincrona tra servizi, la suddivisione delle responsabilità, e la gestione delle interazioni tramite eventi di dominio.

Per rispondere in modo strutturato ai requisiti dell’Assignment 3, il progetto è stato suddiviso in tre package principali:


- `p-1`: contiene la trasformazione del sistema in una soluzione a microservizi event-driven, mantenendo la coerenza con il dominio originale.

- `p-2`: Definisce un deployment del sistema sviluppato nel punto precedente utilizzando Kubernetes.

- `p-3`: Estende le funzionalità sviluppate in p-1 introducendo la gestione delle a-bike, delle stazioni e una prima integrazione di digital twin, in linea con le direttive dell’assignment.

Questa organizzazione riflette la volontà di separare logicamente le diverse fasi e aree di sviluppo, facilitando la leggibilità, la manutenzione e la tracciabilità degli avanzamenti progettuali.

Nel seguito del report verranno dettagliate le scelte architetturali, le principali differenze rispetto alla soluzione originaria, e le motivazioni a supporto delle strategie adottate.
